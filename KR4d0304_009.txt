# -*- mode: mandoku-view; -*-
#+TITLE: 龍洲集
#+DATE: 2015-08-25 00:03:31.190121
#+PROPERTY: ID KR4d0304
#+PROPERTY: BASEEDITION WYG    
#+PROPERTY: JUAN 卷九
<pb:KR4d0304_WYG_009-1a>¶
欽定四庫全書¶
　龍洲集巻九　　　　　　　宋　劉過　撰¶
　　七言絶句¶
　　　遊清潭吕資益蟠谷十絶¶
　　　清潭¶
一潭清浄久無泥潭岸無泥石更圍擬待月明垂釣去¶
前溪雨足怕龍歸¶
　　　蟠谷¶
<pb:KR4d0304_WYG_009-1b>¶
逶迤路逐驚蛇去轉盼不知身已髙雪積萬層山四合¶
碧油幢外有旌旄¶
　　　飲緑¶
野花紅白倚岩開只可臨風自一杯謹莫放教公子見¶
恐攜&KR0444;窕入籠來¶
　　　掇英¶
老子垂垂秋露下九月空山天氣寒黄花剰開且勿剪¶
留得一枝烟雨看¶
<pb:KR4d0304_WYG_009-2a>¶
　　　初秋¶
香不求知色正青清于九畹見飄零山中若有離騷伴¶
痛飲吾知勝獨醒¶
　　　潄玉¶
濕雲將雨過溪東石澁灘鳴水勢雄忽作晩晴秋更好¶
月來林外透玲瓏¶
　　　含暉¶
帝所森嚴寂不喧九關虎豹守天門何人奏事含風殿¶
<pb:KR4d0304_WYG_009-2b>¶
日晏鳴珂下紫垣¶
　　　香徑¶
一花帶蕋香氣滿何況叢生樹兩行風露益髙秋雨足¶
請君來此撼琳琅¶
　　　谷庵¶
穹廬架屋石崚嶒香火西風只一僧日晚課經猶未了¶
閉門先㸃佛前燈¶
　　　碧蓮峰¶
<pb:KR4d0304_WYG_009-3a>¶
前山崛起青蓮朶色掃晴空如葉開若擬空花猶未了¶
空中安得有峰來¶
　　　三登徑山而雨或曰龍王相迎予笑而戲以詩¶
細雨霏霏洒路塵龍神有意迓佳賔世間小節成姑息¶
盍念熬煎烈骨人¶
　　　逰古仙岩¶
白蘋風裏歩清秋來作靈岩古洞遊笑倚飛雲訪仙迹¶
夕陽無語伴人愁¶
<pb:KR4d0304_WYG_009-3b>¶
　　　欲遊閤皁山¶
仙梯難上塵緣重俗駕勒囘仙有靈烟靄糢糊雨昏黒¶
數峰疑在眼中青¶
　　　西湖¶
西湖湖上山如畫二十年前曽客來飛絮滿城歸未得¶
江南老却賀方回¶
　　　湖上¶
五行撩我到錢塘花底題詩句亦香莫惜髙吟三十韻¶
<pb:KR4d0304_WYG_009-4a>¶
敢煩詩伯為平章¶
　　　弋陽渡頭¶
車聲盡日滑黄泥怕聽空桑呌竹雞風雨不知春早晩¶
栁條拖緑半江低¶
　　　初入平氏書院¶
雪屋彈琴泛作聲寂無人語紙牕明倦逰識破諸縁妄¶
心與梅花一處清¶
　　　湖口阻風¶
<pb:KR4d0304_WYG_009-4b>¶
冒雪衝霜已十程狂風乃敢厄吾行無人説向江神道¶
莫待明年却世情¶
　　　蘄州道中¶
如箭陰風劈面吹雪花斜夾雨垂垂胷中自有平邊䇿¶
路入蘄州冷不知¶
　　　自宣溪過早禾渡¶
雨後斜陽未見晴曉看紅日報忩明筍輿十里宣溪路¶
剗地濃雲脚裏行¶
<pb:KR4d0304_WYG_009-5a>¶
　　　其二¶
梅欲攙春菊送秋早來渡口晚烟收風從灘上催船過¶
滚起寒沙一併流¶
　　　釣臺¶
百尺難量大丈夫問他出處意何如乾坤已付劉文叔¶
從此先生歸釣漁¶
　　　龔山長栖閣¶
不知此是何人宅楊栁雖低屋却髙見説圖書皆長物¶
<pb:KR4d0304_WYG_009-5b>¶
六經之外有離騷¶
　　　村店¶
林深路轉午雞啼知有人家住隔溪一鳥閙紅春欲動¶
酒帘正在杏花西¶
　　　其二¶
溪邊猶掉酒船囘冷水灣頭雨意開一路有詩吟不得¶
當初悔不共君來¶
　　　春日書事¶
<pb:KR4d0304_WYG_009-6a>¶
薄雲籠日䕶初晴沙岸朝來春水生間傍栁堤騎馬去¶
一鞭春色栁風輕¶
　　　春歸¶
百花開盡到酴醾一片春心又欲歸可恨東風留不得¶
謾教啼鳥怨斜暉¶
　　　和送牡丹韻¶
娉娉嫋嫋洛陽花合在瑶池阿母家乞與老人渾不愛¶
白髯相對毶烏紗¶
<pb:KR4d0304_WYG_009-6b>¶
　　　萱草¶
不盡人間萬古愁却憑萱草解忘憂開花若總關憔悴¶
誰信浮生更白頭¶
　　　梅花¶
人間不盡春來意恰見一枝寒影疎更得和羮幾時在¶
祗今風月尚新除¶
　　　其二¶
香意惱人休不得荒林月裏夜相過花應笑客有底急¶
<pb:KR4d0304_WYG_009-7a>¶
客若不來花奈何¶
　　　其三¶
凍雲垂垂雪欲落雨澁風慳如此寒分折南枝與君看¶
老夫自要北枝看¶
　　　其四¶
髙門拂日瓊為樹呼我不來那肯過不知此花有何好¶
寒鄉日日用亡何¶
　　　其五¶
<pb:KR4d0304_WYG_009-7b>¶
寂無人語斷囘程日落未落孤山横平湖水濶何許去¶
傍竹邊松自好行¶
　　　雪¶
醉枕醒來夜未央倦身展轉厭藜床映忩色皎猶疑月¶
刮骨寒知不是霜¶
　　　喜雨¶
誰借長鞭策懶龍黄梅水漲舳艫通還知君子憂時切¶
常在桑麻稼穯中¶
<pb:KR4d0304_WYG_009-8a>¶
　　　其二¶
北方旱氣與兵連猶恐淮舟亦蔓延數日下田新雨足¶
不應千里不同天¶
　　　聞杜宇¶
杜宇幾聲烟靄外相思只在蜀山陰間愁不共花飛盡¶
贏得傷春一片心¶
　　　聞鸎¶
東風扶日上花枝恰恰幽禽弄暖時百囀忽驚春夢破¶
<pb:KR4d0304_WYG_009-8b>¶
間關石上話相思¶
　　　雁¶
朝隨漢使到天涯暮與江鷗宿浦沙嵗晩客途營一飽¶
稻粱多處即為家¶
　　　其二¶
萬重山水萬重雲嵗嵗江南客此身天末西風晩來急¶
數行飛下一汀蘋¶
　　　漁翁¶
<pb:KR4d0304_WYG_009-9a>¶
短篷三尺寄烟波短褐悠悠嵗月過江海不知戎馬事¶
酒酣搔首唱漁歌¶
　　　聽阮¶
絳蠟攢花夜氣横樽前更著許風情却將江上風濤手¶
來聽紗忩摘阮聲¶
　　　閒步¶
山徑無人鳥篆沙杖藜閒看摘新茶錦綳委地筍翻籜¶
黄玉滿林松帶花¶
<pb:KR4d0304_WYG_009-9b>¶
　　　夢覺¶
夢囘斜日轉花陰時有黄鸝送好音髙卧草廬人不識¶
東風啼鳥獨知心¶
　　　感舊¶
羅結同心栁帶青碧桃香裡寄將迎春風重到憑欄處¶
腸斷江樓不忍登¶
　¶
　龍洲集巻九¶
