# -*- mode: mandoku-view; -*-
#+TITLE: 龍洲集
#+DATE: 2015-08-25 00:03:31.086886
#+PROPERTY: ID KR4d0304
#+PROPERTY: BASEEDITION WYG    
#+PROPERTY: JUAN 卷四
<pb:KR4d0304_WYG_004-1a>¶
欽定四庫全書¶
　龍洲集巻四　　　　　　　宋　劉過　撰¶
　　七言律¶
　　　代夀韓平原¶
衣鉢登庸復舊氊文王尚父趙平原自從慶歴到今日¶
只説開禧初改元朝闢東齋廣東閣夜看南極照南園¶
九霞觴舉先旬浹却領千官夀帝垣¶
　　　其二¶
<pb:KR4d0304_WYG_004-1b>¶
際㑹風雲振古難十年袖手且旁觀要令鄰敵尊裴度¶
必向東山起謝安一品千齡靈夀杖五公四世進賢冠¶
功成裂地封侯了却趂赤松盟未寒¶
　　　其三¶
疇昔張旃過相時相人争覩漢官儀未能劖刻燕然石¶
不忍摩挲晝錦碑慷慨欲平千載恨經營已嘆十年遲¶
要令閲古詩篇偉好讀征車復古詩¶
　　　其四¶
<pb:KR4d0304_WYG_004-2a>¶
國付平章衆正開凌煙録盡到雲臺鴛鴻充序皆桃李¶
羔雁成羣及草萊强國㫁無踰此䇿隨車未必盡真材¶
更須妙幹垂綸手看取靈鼇上手來¶
　　　其五¶
宇宙之間物物春戚疎曽不間陶鈞裔分裴皞東西眷¶
誼篤嗣宗南北鄰中令諸孫雖遍識栖筠俗子老堪親¶
試捐内舉拘攣迹無異平原十九人¶
　　　夀建康太尉¶
<pb:KR4d0304_WYG_004-2b>¶
萬里寒風一布袍特將詩句謁英豪正當武曲臨凢世¶
恰值驪龍出海濤五馬盡投千嵗鶴六軍争獻萬年桃¶
不因此日滄溟近一釣那能得巨鼇¶
　　　慶周益公新府¶
潭潭新府列名卿玉帶金魚喜氣横能廣萬間庇寒士¶
定容駟馬向髙閎午橋莊上江山秀獨樂園中花草榮¶
才作美哉輪奐頌清䑓又奏相星眀¶
　　　辭周益公¶
<pb:KR4d0304_WYG_004-3a>¶
一曲歸歟浩浩歌世間無地不風波人從貧賤識者少¶
事向艱難省處多紫塞將軍秋佩印玉堂學士夜鳴珂¶
太平宰相不収拾老死山林無奈何¶
　　　代上譙太尉¶
叮嚀天語聴傳呼叱咤雷霆壓萬夫澤國使臨殊玉節¶
彤墀香近惹金爐慶逢龍躍風雲濶職有蟬聨父子俱¶
援手墜淵餘事耳故人有子在泥途¶
　　　謁易司諫二首¶
<pb:KR4d0304_WYG_004-3b>¶
已死姦諛老䑛牛非才詎可鎮西州豺狼逐去羣狐懼¶
鷙鳥雖多一鶚秋天下孤寒有生意諸蕃元帥為清修¶
太平更有當年事未可㢘纎只麽休¶
　　　其二¶
十載長安五往来立談無語口慵開懶看齷齪隨時士¶
誰是艱難濟世才韋布豈無堪將相廟堂未易賤蒿萊¶
上書欲謁平章去光範門前肯自媒¶
　　　上金陵章侍郎¶
<pb:KR4d0304_WYG_004-4a>¶
龍虎東西兩踞盤帝教彈壓此山川風行魏蜀三分國¶
浪静江淮萬里天半壁旌旗佳麗地十州鼓角欝葱邊¶
便當擊楫中流誓莫使鞭為祖逖先¶
　　　其二¶
欲上雲霄虎豹闗失身一落市城間經過魯肅捐時廩¶
想像謝安逰處山去國夢魂愁切切感時滴淚血斑斑¶
少陵却欲依嚴武妻嫂輕人未擬還¶
　　　上袁文昌(説友/)知平江五首¶
<pb:KR4d0304_WYG_004-4b>¶
骨秀如仙孕武夷故教手筆世宗師𨽻分唐漢諸家字¶
句壓陳黄二子詩茂苑雨晴花發處洞庭霜重橘黄時¶
塵埃俗吏那能此一段竒功自可知¶
　　　其二¶
車馬城中早上忙子城内裡看星郎十州已茂圜扉草¶
一炷初凝畵㦸香銅剖虎符新雨露玉持使節舊風霜¶
眀年櫻笋成時候不在烏臺即玉堂¶
　　　其三¶
<pb:KR4d0304_WYG_004-5a>¶
欲上姑蘇望虎丘小邦寧有此風流山川形勢今三輔¶
人物英雄古列侯華屋鱗鱗冠盖里畵橋曲曲管絃樓¶
金陵蜀郡俱疎逺除却皇都第一州¶
　　　其四¶
行盡淮南日日東自携隻影入吳淞人生五馬方知貴¶
客老諸侯嘆未逢適意秋風寜為鱠驚心半夜忽聞鐘¶
十年無計離場屋說著功名氣拂胷¶
　　　其五¶
<pb:KR4d0304_WYG_004-5b>¶
已辦行都欲去船箇中因得少畱連長安在望空悲日¶
刺史誰知别有天鼔吹後車喧水際旌旗前騎簇花邊¶
書生不願懸金印只覔揚州騎鶴錢¶
　　　寄李侍郎¶
未照玉堂金炬蓮地官董正職尤專常經要足邦中賦¶
勝筭猶煩馬上鞭黄閣少須持紫槖黒頭早已繼青氈¶
方今講論肥民䇿不數横流地上錢¶
　　　寄湖州趙侍郎¶
<pb:KR4d0304_WYG_004-6a>¶
桑柘村村烟樹濃新秧刺水麥梳風舟行苕霅雙溪上¶
人在蘇杭兩郡中鼔角麗聲相旦暮旌旗小隊間青紅¶
主人夙有神仙骨合住水晶天上宫¶
　　　謁淮西帥¶
家住徐城未卜還歸心正在杳冥間東逰吴魏三千里¶
西入成都一萬山解使愁腸能寸寸空令淚眼已斑斑¶
此情不告英雄帥説向兒曹總是閒¶
　　　謁金陵李武帥¶
<pb:KR4d0304_WYG_004-6b>¶
江南無此一雄藩穏稱將軍小踞盤韜畧世傳天下少¶
棣華鼎峙帥臣難邊氛要使如灰滅中國先須大器安¶
惨惨塵沙天欲雪北風凛凛劍芒寒¶
　　　其二¶
搏虎屠龍兩未成蕭然華髪一書生狂蹤潦倒初無定¶
老氣峥嶸自不平借馬飽逰雲夢澤歸舟小駐石頭城¶
磨崖已辦中興頌洗眼西湖看北征¶
　　　呈李漕¶
<pb:KR4d0304_WYG_004-7a>¶
黙禱神仙政隠憂天心人意已周流旱苗已槁七八月¶
甘雨如期十五州風月冷吹雲夢晚水花新浸武昌秋¶
異時白粲輸官處知有豐年萬斛収¶
　　　其二¶
塵埃破帽&KR0786;騎驢一雨窮途快有餘盆盎自天傾屋瓦¶
龍蛇平地起階渠冷侵絺綌覺太甚聲滿梧桐殊不疎¶
口業未償書有債夜深燈火小牕虚¶
　　　喜雨呈吴按察¶
<pb:KR4d0304_WYG_004-7b>¶
使君人物舊烏臺天聴雖髙力挽囘湖水欲平江為退¶
秋田未旱雨先來雲隨黄鶴想何許風滿南樓亦快哉¶
凉意入秋清似畵月岩知有桂花開¶
　　　其二¶
黄鶴山前雨乍過城南草市樂如何千金估客倡樓醉¶
一笛牧童牛背歌江夏水生歸未得武昌魚美價無多¶
掉船亦欲徜徉去古井而今淡不波¶
　　　謁京口張守¶
<pb:KR4d0304_WYG_004-8a>¶
未識諸人名已侯一麾應此滯徐州誰知安石恐未免¶
欲借冦君何可畱遺愛與山同北固平生作計豈東周¶
上方已聴尚書履聲在星辰最上頭¶
　　　其二¶
危樓年少記登臨老矣重來力不禁風月欲談嫌許事¶
山川不險似人心淡烟衰草鄉闗逺細雨黄花節序深¶
雖有小詩行樂處世無知已為誰吟¶
　　　上劉知州¶
<pb:KR4d0304_WYG_004-8b>¶
㦸外梅花角有聲使君心與日華眀郡當采石今衝要¶
船在烏江罷戰争酒賤人家歌袴飲地寛客子帶刀耕¶
太平官府無公事見說香凝燕寢兵¶
　　　其二¶
草樹荒寒晚葉枯又尋短棹泛焦湖場經古戰心欲折¶
世㡬諸侯飢更驅去國寂寥從白眼籌邊謀畫看洪儒¶
袖詩來謁公應記曽説襄陽厠座隅¶
　　　雪中呈顔使君¶
<pb:KR4d0304_WYG_004-9a>¶
一冬所欠者雪耳造物忽然如戲兒清甚牧之江上郡¶
朗吟次仲館中詩試燈夜静疎梅落賣劍村深小麦滋¶
多少使君調燮意風流自有化工知¶
　　　其二¶
隂陽舒惨刹那間敕使天髙見一斑人物眼中如水鑑¶
世情身外不氷山滌除瑕垢與掩匿彈壓風雲俱澁慳¶
羔酒帳金輸武庫煑茶蕭寺等僧閒¶
　　　喜雨寄徐東陽¶
<pb:KR4d0304_WYG_004-9b>¶
知州昔有賢從事今作東陽父母官百里望風皆畏易¶
四郊得雨及時難秋成有望米减價水滿不争民業安¶
詩句定多公事少不妨閒寫寄人看¶
　　　謁江華曽百里¶
摳衣三十年前事曽以諸生傍絳紗一國所尊吾白下¶
雙鳬猶逺令江華時來館學總餘事老去衣冠懐古家¶
共恠我門郊島外狂生尚有一劉义¶
　　　其二¶
<pb:KR4d0304_WYG_004-10a>¶
鬂髪已皤非故吾依然破帽老騎驢江邊逰子斷腸句¶
漢殿逐臣流涕書父母松楸三世塜弟兄桑梓百年居¶
狐丘未死歸心切未有相如駟馬車¶
　　　贈鄂渚李廣文¶
曽去征袍兾主恩青衫君已染塵痕故人然諾千金重¶
刺史文章一代尊楚澤地多増感慨峽江天小易黄昏¶
要知後夜相思處細雨青燈獨掩門¶
　　　贈侯戎¶
<pb:KR4d0304_WYG_004-10b>¶
江淮萬里以詩行此老胸中有甲兵何止據鞍猶矍鑠¶
試教落筆便縱横逢時有用真才出知已不遭儒者輕¶
若見英雄今馬帥為言劉子尚狂生¶
　　　贈趙道卿¶
虬髭蝟髩虎精神兩袖披披二尺巾散盡貲財猶結客¶
畧交言語便驚人斬蛟橋下懲前失藏兔窟中甘後塵¶
朝士只今誰著眼顛狂贏得且安身¶
　　　贈陳時可¶
<pb:KR4d0304_WYG_004-11a>¶
交㳺半世已公卿猶抱遺經對短檠負米過於扛鼎重¶
選官難似上竿行百年母子相依命一片忠忱誰為眀¶
燈火小樓風雨夜嵗寒時得話平生¶
　　　呈胡季解¶
老病顛狂藥不醫麄豪罵坐欲何為前生縱使希真是¶
已死尚存忠簡知顛倒六經鸜鵒舞瀾翻一曲竹枝詞¶
雖然結襪王生僣人以此賢張釋之¶
　　　簡季文¶
<pb:KR4d0304_WYG_004-11b>¶
衰髩蕭騷半欲絲尚能隨隊作兒嬉棊無殺意從人活¶
琴有仁聲却自悲落魄陳平歸漢日中傷張禄入秦時¶
諸公莫作狂夫看恐是英雄未可知¶
　　　陪趙丞飲東軒¶
冠盖如雲許後陪酒紅醫老上吾腮轉旋舞影乾坤窄¶
搖撼歌聲風雨來魚網撒池蓮葉老龍涎熏坐桂花開¶
羣娥捧勸同文字商畧西風更百杯¶
　龍洲集巻四¶
